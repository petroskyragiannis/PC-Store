# R1: Περιγραφή του πεδίου προβλήματος.

#### Απαίτηση 1 - Τύπος: Επίτευξης, Κατηγορία: Ικανοποίησης

> Ο πελάτης μέσω της εφαρμογής μπορεί να δημιουργήσει τον προσωπικό του λογαριασμό, που περιέχει προσωπικά στοιχεία και προεραιτικά τα στοιχεία πληρωμής (πιστωτική κάρτα ή online wallet). Διαφορετικά μπορεί να συνεχίσει ανώνυμα, ως guest.

#### Απαίτηση 2 - Τύπος: Επίτευξης, Κατηγορία: Ικανοποίησης / Πληροφόρησης

> Κατά την είσοδο του πελάτη, εμφανίζονται οι κατηγορίες των προϊόντων και υπηρεσιών καθώς και μία μπάρα αναζήτησης. Εκεί μπορεί να αναζητήσει προϊόντα για τα οποία μπορεί να δει αναλυτικά τα χαρακτηριστικά τους, να τα προσθέσει στην "λίστα αγαπημένων" (wishlist) ή στο καλάθι αγοράς.

#### Απαίτηση 3 - Τύπος: Επίτευξης, Κατηγορία: Ικανοποίησης / Πληροφόρησης

> Ο πελάτης έχει την δυνατότητα αγοράς μεμονωμένων εξαρτημάτων, έτοιμων Η/Υ ή να δημιουργήσει την δικιά του σύνθεση. Σε αυτή την περίπτωση η εφαρμογή θα εξασφαλίζει ότι ο πελάτης έχει επιλέξει όλα τα απαιτούμενα εξαρτήματα καθώς και το ότι υπάρχει συμβατότητα μεταξύ αυτών.

#### Απαίτηση 4 - Τύπος: Επίτευξης, Κατηγορία: Ικανοποίησης

> Κατά την δημιουργία της παραγγελίας, ο πελάτης καλείται να συνδεθεί στον λογαριασμό του. Διαφορετικά, συμπληρώνει μια φόρμα με τα προσωπικά του στοιχεία. Επίσης το σύστημα του δίνει τη δυνατότητα να επιλέξει μέθοδο πληρωμής (Πληρωμή με κάρτα, Πληρωμή με Online Wallet, Πληρωμή μέσω τραπέζης, Αντικαταβολή) και τρόπο παραλαβής (παραλαβή από κατάστημα, παράδοση στο σπίτι).

#### Απαίτηση 5 - Τύπος: Επίτευξης, Κατηγορία: Ικανοποίησης

> Κατά την καταχώρηση της παραγγελίας, δημιουργείται το τιμολόγιο και προωθείται στην αποθήκη όπου ένας υπάλληλος ενημερώνει κατάλληλα το απόθεμα των προϊόντων.

#### Απαίτηση 6 - Τύπος: Επίτευξης, Κατηγορία: Απόκρισης

> Το σύστημα στέλνει στον πελάτη ενα e-mail, που περιλαμβάνει τα στοιχεία της παραγγελίας, το τιμολόγιο και έναν κωδικό για την παρακολούθηση της παραγγελίας καθώς και έναν σύνδεσμο με την ιστοσελίδα της συνεργαζόμενης εταιρίας κούριερ.

#### Απαίτηση 7 - Τύπος: Επίτευξης, Κατηγορία: Ικανοποίησης / Πληροφόρησης

> Το σύστημα είναι υπεύθυνο να κρατάει ιστορικό των μηνιαίων εσόδων και να δημιουργεί τις αντίστοιχες αναφορές προς τον ιδιοκτήτη του καταστήματος.
> 
#### Απαίτηση 8 - Τύπος: Επίτευξης, Κατηγορία: Ικανοποίησης

> Κάθε υπάλληλος έχει τον δικό του λογαριασμό, με διαφορετική άδεια από τους πελάτες, όπου μπορεί να συνδεθεί στο σύστημα και έχει πρόσβαση σε επιπλέον ένεργειες, όπως πρόσβαση στο αρχείο παραγγελιών, προβολή στατιστικών, επισκόπηση και ενημέρωση παραγγελιών, επικοινωνία με τον πελάτη.

#### Απαίτηση 9 - Τύπος: Επίτευξης, Κατηγορία: Ικανοποίησης

> Οι υπάλληλοι του καταστήματος πρέπει να ενημερώνουν τον κατάλογο των προϊόντων με τα στοιχεία αποθέματος, την τιμή και τη συμβατότητα μεταξύ των εξαρτημάτων.

## Σύντομη Περιγραφή Περιπτώσεων Χρήσης

#### Δημιουργία Λογαριασμού

Ο πελάτης και ο υπάλληλος εισάγουν στο σύστημα τα προσωπικά τους στοιχεία, ένα αναγνωριστικό όνομα χρήστη και εναν κωδικό πρόσβασης. Έπειτα το σύστημα δημιουργεί τον προσωπικό λογαριασμό με άδεια πελάτη ή υπαλλήλου αντίστοιχα. Τέλος, ο πελάτης μπορεί προεραιτικά να προσθέσει και τα στοιχεία πληρωμής.

#### Είσοδος στον Λογαριασμό

Δίνοντας στο σύστημα το όνομα χρήστη και τον κωδικό πρόσβασης, κάθε χρήστης (πελάτης/υπάλληλος) πραγματοποιεί σύνδεση στον προσωπικό του λογαριασμό.

#### Αναζήτηση Προϊόντων

Στο πάνω μέρος της οθόνης εμφανίζεται μία μπάρα αναζήτησης. Εκεί, ο πελάτης μπορεί να εισάγει το όνομα ή τον κωδικό ενός προϊόντος ώστε να του εμφανιστεί στην οθόνη.


#### Προσθήκη Προϊόντος στη "Λίστα Αγαπημένων"

Για κάθε προϊόν του καταστήματος υπάρχει η επιλογή "Προσθήκη στη Λίστα Αγαπημένων". Η επιλογή αυτή προσθέτει το προϊον στη προσωπική λίστα ("Λίστα Αγαπημένων") του πελάτη. 

#### Προσθήκη Προϊόντος στο Καλάθι

Για κάθε προϊόν του καταστήματος υπάρχει η επιλογή "Προσθήκη στο Καλάθι". Η επιλογή αυτή προσθέτει το προϊόν στη λίστα "Καλάθι", από την οποία μπορεί να μπορεί σε δημιουργία παραγγελίας.

#### Δημιουργία Παραγγελίας

Ο πελάτης πραγματοποιεί την παραγγελία των προϊόντων που βρίσκονται στο "Καλάθι". Εκεί το σύστημα του ζητάει να συνδεθεί στον προσωπικό του λογαριασμό ή να εισάγει τα στοιχεία του σε μια προσωρινή φόρμα, καθώς και να επιλέξει τον επιθυμητό τρόπο πληρωμής και παραλαβής των προϊόντων. Εφόσον δεν υπάρχει σφάλμα σε αυτά τα στοιχεία, το σύστημα δημιουργεί την παραγγελία.

#### Επιλογή Τρόπου Πληρωμής

Αφού ο πελάτης επιλέξει να παραγγείλει τα προϊόντα που βρίσκονται στο "Καλάθι" το σύστημα του εμφανίζει όλους τους διαθέσιμους τρόπους πληρωμής (Πληρωμή με κάρτα, Πληρωμή με Online Wallet, Πληρωμή μέσω τραπέζης, Αντικαταβολή). Εκεί καλείται επιλέξει τον τρόπο που επιθυμεί.

#### Επιλογή Τρόπου Παραλαβής

Αφού ο πελάτης επιλέξει να παραγγείλει τα προϊόντα που βρίσκονται στο "Καλάθι" το σύστημα του εμφανίζει όλους τους διαθέσιμους τρόπους παραλαβής (Παραλαβή από κατάστημα, Παράδοση στο σπίτι). Εκεί καλείται επιλέξει τον τρόπο που επιθυμεί.

#### Ενημέρωση Αποθέματος Αποθήκης

Με την καταχώρηση της παραγγελίας, ο υπάλληλος αναλαμβάνει ενημερώσει στο σύστημα το απόθεμα των προϊόντων της αποθήκης σύμφωνα με τα προϊόντα προς παραγγελία.

#### Ενημέρωση Καταλόγου Προϊόντων

Κάθε υπάλληλος έχει τη δυνατότητα να τροποποιήσει τον κατάλογο των προϊόντων. Συγκεκριμένα μπορεί να αλλάξει την τιμή και το απόθεμα των προϊόντων, καθώς και να ορίσει τη συμβατότητα μεταξύ των εξαρτημάτων.